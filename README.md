Bättre webb
Individuell inlämningsuppgift, HTML och CSS
Uppgift och krav
Snart är det dags för den årliga konferensen för frontendutvecklare, "Bättre webb". Din uppgift är att bygga konferensens webbsida, i HTML och CSS. Målet med sidan är att ge information om konferensen och seminarierna, samt att hantera anmälningar.

Konferensen äger rum i Göteborg och är uppdelad på tre dagar, 20/10 till 22/10.

Det ska finnas minst 10 seminarier, fördelat på de tre dagarna. Du ska hitta på realistiska namn och beskrivningar.

Man kan anmäla sig till hela konferensen, eller köpa dagspass för enskilda dagar.

En anmälan ska även innehålla namn, adress, e-postadress.

Man kan beställa mat, som kan vara kött/fisk/vegetarisk. Möjlighet att anmäla allergier.

Alla formulärfält ska valideras, på det sätt vi gått igenom på lektion.

Sidan ska vara responsiv, dvs fungera på både breda och smala skärmar.

Din chef har dessutom några krav till, som handlar om att sidan ska byggas med tillräcklig kvalitét. (Du ska uppfylla kursmålen.)
Korrekt HTML och CSS (sidorna validerar)
Modern CSS (flexbox och/eller grid för layout)
Tillgänglighetsanpassad och semantisk HTML
Responsiv
All kod ska versionshanteras med Git och GitHub
Bedömning och inlämning
Du ska lämna in på LearnPoint: länk till ditt publika GitHub-repo.
Du kan lämna in länk till publicerad webbsida. Använd exempelvis https://surge.sh/ eller GitHub Pages för att publicera din webbsida online.
Projektet ska demonstreras för läraren sista kursveckan, för att få direkt feedback.

För G:
uppfylla alla krav

För VG:
uppfylla alla krav väl
appen har demonstrerats för läraren
du ska göra code review på någon annans kod
webbsidan använder animationer och skuggor
